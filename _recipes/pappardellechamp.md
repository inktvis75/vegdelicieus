---
title: Pappardelle met romige paddestoelen
layout: recipe
description: >-
   Pasta en paddestoelen zijn altijd een heerlijke combinatie. Het is makkelijk te maken, en hoewel je het misschien eerder in de herfst eet, 
   hoeft niets je er van te weerhouden om op andere tijdstippen te eten.
image: bananabread.jpg
author: Frederik Vos
date: 09-03-2023
prep_time: PT15M
cook_time: PT15M
total_time: PT30M
recipe_yield: 2
recipe_category: diner 
cooking_method: koken
tags: [ "main", "pasta" ]
ingredients:
  - 200 gram kleine champignons
  - 200 gram gemengde paddenstoelen
  - 250 gram pappardelle pasta
  - 1 sjalot
  - 1 tbs paddestoelen bouillon poeder
  - 3 takjes verse tijm
  - 3 tbs, verse, fijngehakte bieslook
  - 250 ml soja-based kookroom
  - 2 tbs edelgistvlokken
  - 1 cup water
  - olijfolie
  - zout 
  - zwarte peper
instructions:
  - Snipper de sjalot.
  - Snij de champignons in kwarten.
  - Hak de gemengde paddestoelen grof.
  - Verhit olijfolie in een hoge koekenpan. Fruit de de gesnipperde sjalot voor 5 minuten op matige temperatuur.
  - Voeg de gemengde paddestoelen erbij, samen met het water en de bouillon poeder, kook deze totdat het water verdampt is. Verhoog eventueel de temperatuur om het wat sneller te laten gaan. 
  - In een andere koekenpan of wok, op hoge temperatuur, de champignons mooi bruin bakken. Halverwege op smaak brengen met zout.
  - Als het water verdampt is de champignons, kookroom en edelgistvlokken toevoegen. Nog 5 a 6 min doorkoken.
  - Ondertussen de pappardelle bereiden zoals op de verpakking staat aangegeven.
  - Voeg alles samen, breng op smaak met zout en wees royaal met vers gemalen zwarte peper.
  - Op het bord bestrooien met de fijngehakte bieslook, en eventueel vegane geraspte kaas (italiaanse stijl of parmezaanse stijl).

---

Pappardelle is een van de beste pasta's voor dit recept, maar het kan wel wat lastig zijn om een vegane versie te vinden. 
Alternatief kun je ook kiezen voor Fettuccine en mocht zelfs dan niet lukken dan is Farfalle ook prima.

Welke paddestoelen je gebruikt is niet zo heel belangrijk, vaak heeft de supermarkt wel een bakje met verschillende soorten. 

De bouillon poeder [Totole](https://www.tjinstoko.eu/en/totole-granulated-mushroom-bouillon-227g.html) is goed verkrijgbaar. 
Als alternatief kun je een kwart van een paddenstoelen bouillon blokje gebruiken, maar dit veranderd de smaak van het gerecht wel.
