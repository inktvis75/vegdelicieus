---
title: Radijs Stamppot
layout: recipe
description: >-
  In Nederland zijn we dol op stamppotten of stoemp zoals ze in Vlaanderen zeggen. 
  Deze stamppot van radijsjes is wat minder bekend, maar daarom niet minder lekker.
  De meeste voorbereiding gaat wellicht zitten in het snijden van de radijsjes,
  maar laat je daardoor niet afschrikken, het is de moeite waard.
image: bananabread.jpg
author: Frederik Vos
date: 08-08-2023
prep_time: PT10M
cook_time: PT20M
total_time: PT45M
recipe_yield: 2
recipe_category: diner 
cooking_method: koken
tags: [ "main", "stamppot" ]
ingredients:
  - 1 kg kruimige aardappels
  - 2 bosjes radijs
  - 125 gram haverfraiche of haverbased yoghurt
  - 1 tbs zwarte azijn (Chinkian rijstazijn)
  - 1 tbs plantaardige olie
  - 50 gram plantaardige boter of margarine
  - 100 gram zoute pinda's
  - zout 
  - peper
instructions:
  - Schil de aardappels, spoel ze goed af en snijd ze in kleine blokjes.
  - Kook de aardappels, als ze gaar zijn afgieten en uitlaten stomen.
  - Was ondertussen de radijsjes samen met het loof grondig. Snijd de radijsjes in dunne plakjes.
  - Snijd het blad van de radijs grof en leg opzij.
  - Verhit de olie in een hoge koekenpan en voeg de boter toe, wacht rustig tot de boter gesmolten is.
  - Smoor de radijsjes voor 5 minuten in de boter.
  - Stamp de aardappelen, of nog beter, gebruik een aardappelpers.
  - Meng de zwarte azijn met de haverfraiche en roer die door de aardappelen.
  - Meng de radijsjes, inclusief de boter, door de puree.
  - Meng de blad van de radijs door de puree.
  - Breng op smaak met zout en peper.
  - Stamp of hak de pinda's fijn, gebruik deze als garnering.

---

Bij dit recept is het erg belangrijk dat je kwalitatief goede aardappelen hebt, 
de radijsjes vers en pittig. Als de radijsjes niet zo pittig zijn, kun je overwegen om wat mosterdzaad te vijzelen en toe te voegen aan de puree. 

Hou je van een extra cremige puree, verdubbel dan de hoeveelheid haverfraiche en azijn. 
Over de azijn gesproken: [Zwarte rijstazijn](https://www.tjinstoko.eu/en/heng-shun-chinkiang-vinegar-180ml.html) is steeds beter te verkrijgen. Er zijn 2 soorten, de gezoete (tiáncù) en de ongezoete (xiāngcù) variant. Let goed op dat je niet de zoete variant gebruikt in dit recept! Als je er echt niet aan kunt komen, gebruik dan balsamico azijn.

Als extra zou je vegetarische spekjes kunnen bakken en die op het laatst toevoegen aan de pure. 
Verder kun je eventueel ook nog wat verse bieslook door de stamppot heen mengen of gebruiken als garnering. 
