---
title: Ovenschotel met pompoen en bloemkool 
layout: recipe
description: >-
  Een pasta ovenschotel met pompoen en pasta lijkt een ongewone combinatie. Maar het resultaat is een heerlijk gerecht voor op een regenachtige dag,
  of een moment dat je toe bent aan een niet al te ingewikkeld recept waar je blij van wordt.
image: bananabread.jpg
author: Frederik Vos
date: 08-08-2023
prep_time: PT15M
cook_time: PT25M
recipe_yield: 4 personen
recipe_category: main
cooking_method: oven
tags: [ "main", "ovenschotel", "pasta" ]
ingredients:
  - 1 pompoen
  - 1 bloemkool
  - 1 tsp komijnzaad
  - 2 tsp franse mosterd
  - 1 teen knoflook
  - 250 gram schelpjespasta
  - 200 ml kokosroom
  - 100 ml water
  - 100 gr plantaardige rasp, italiaanse stijl
  - 100 gr plantaardige rasp, mozzarella stijl
  - zout 
  - zwarte peper
  - chilivlokken
instructions:
  - Verwarm de oven voor op 200 graden celcius.
  - Snij de pompoen in kleine blokjes.
  - Snij de bloemkool in hapbare roosjes
  - Doe de pompoen in een grote pan met kokend water. Plaats daarboven op een stoominzet. 
  - Doe de bloemkool bovenop de stoominzet.
  - Plaats een deksel op de pan en kook de pompoen en bloemkool voor 15 minuten op een middelmatige temperatuur.
  - Kook ondertussen de pasta beetgaar, volg daarbij de instructies op de verpakking.
  - Zet de bloemkool even opzij, pureer de pompoen en kokosroom met een staafmixer.
  - Pers een knoflook teen uit, voeg deze bij de puree samen met mosterd en komijnzaad. Breng het geheel op smaak met chilivlokken peper en zout.
  - Voeg de mozarella-stijl plantaardige rasp toe. 
  - Verwarm de puree nog voor een paar minuten.
  - Doe de puree, pasta en bloemkool in een grote ovenschaal. Meng alles goed door.
  - Verdeel de italiaanse stijl plantaardige rasp bovenop. Bestrooi nogmaals met zwarte peper
  - Bak de schotel in 25 minuten af.

---

Het resultaat is echte comfort food. Het doet wel wat denken aan "Mac and Cheese".

Welke pompoen je gebruikt is niet heel erg belangrijk. Let er wel op dat de pompoen goed gaar is voordat je deze pureert. 
De bloemkool zal overigens nog niet helemaal gaar zijn na het stomen. Dit is echter geen probleem, in de oven komt dit allemaal goed.

Let op: de kokosroom niet verwarren met kokosmelk. Dit is een kookroom. 
Mocht deze niet verkrijgbaar zijn dan kun je ook een andere kookroom gebruiken en 20 gram kokosrasp toevoegen aan de pompoen puree.

De kaas alternatief rasp die we tijdens het maken van dit recept gebruikt hebben, was van het AH huismerk. 
De italiaanse stijl smelt vreemd genoeg in de oven nauwelijks, maar wordt een soort knapperig, wat toch goed smaakt.

Tip: Gebruik zwarte peperkorrels, en maal die met een vijzel. Je zult verstelt staan van het smaak verschil.

Een [stoominzet](https://www.amazon.nl/gp/search?ie=UTF8&tag=vegdelicieus-21&linkCode=ur2&linkId=37099b9ea61118e9e808da0e488fe4ba&camp=247&creative=1211&index=aps&keywords=stoominzet) voor kookpannen gebruik ik veel. Het is een handige manier om groenten te stomen en je kunt zelfs regelmatig op deze manier meerdere dingen tegelijkertijd in 1 pan doen, bijvoorbeeld pasta onderin en broccoli bovenin.
