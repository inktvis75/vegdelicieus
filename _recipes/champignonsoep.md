---
title: Romige Champignonsoep
layout: recipe
description: >-
  Deze romige champignonsoep is een echt heerlijke maaltijdsoep. De perfecte soep voor een koude dag, maar kan ook als voorgerecht voor een feestelijke maaltijd. 
image: bananabread.jpg
author: Frederik Vos
date: 08-08-2023
prep_time: 10
cook_time: 35
recipe_yield: 2 personen
recipe_category: main
cooking_method: koken
tags: [ "main", "soep" ]
ingredients:
  - 400 gram champignons
  - 1 kleine gele ui
  - 1 tbs paddestoelen bouillon poeder
  - 1 tsp rode paprika poeder
  - 2 tsp za'atar kruiden
  - 50 gram boter
  - 2 tbs bloem
  - 2 stengels bleekselderij
  - 500ml water
  - 100ml soja melk
  - 125ml haver creme fraiche 
  - zout 
  - peper
instructions:
  - Snij de champignons in dunne schijfjes.
  - Doe de champignons in een soeppan en voeg het water toe, samen met de bouillon poeder. 
  - Kook de champignons op middelmatige temperatuur voor 20 minuten
  - Giet daarna de paddestoelen af en vang het vocht op. Zet paddestoelen en bouillon opzij. 
  - Snipper een kleine ui.
  - Doe de boter in de pan, smelt deze op lage temperatuur en voeg de gesnipperde ui toe met een snufje zout.
  - Fruit de gesnipperde ui voor 5 minuten, mocht het te snel bruin worden, voeg dan 1 tsb water toe.
  - Snijd ondertussen de bleekselderij stengels in dunne schijfjes, en het eventueel aanwezige blad fijn.
  - Na 5 minuten voeg je de bleekselderij, champignons, paprika poeder en za'atar kruiden toe.
  - Vervolgens de boter en de bloem toevoegen. Goed roeren, even een minuutje bakken.
  - Voeg de helft van de bouillon erbij, blijven roeren totdat het dik wordt. Een pollepel is hierbij het meest praktische in gebruik.
  - Als het dik is geworden, weer de helft van de overgebleven bouillon toevoegen, net zolang tot de bouillon op is.
  - Breng het geheel terug aan de kook en voeg dan de soja melk en haver creme fraiche toe.
  - Naar smaak zout en peper toevoegen

---

Het resultaat is een heerlijke maaltijdsoep. Het recept ziet er ingewikkelder uit dan het daadwerkelijk is. 

De meeste tijd gaat op aan het wachten totdat de bouillon gemaakt is. Voor deze bouillon is er 
paddestoelen bouillon poeder nodig. Zelf gebruik ik het liefst die van [Totole](https://www.tjinstoko.eu/en/totole-granulated-mushroom-bouillon-227g.html).

Serveer dit gerecht met geroosterd brood of stokbrood.
